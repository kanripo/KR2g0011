# -*- mode: mandoku-view; -*-
#+TITLE: 象臺首末
#+DATE: 2015-08-24 22:34:27.007451
#+PROPERTY: ID KR2g0011
#+PROPERTY: BASEEDITION WYG    
#+PROPERTY: JUAN 卷三
<pb:KR2g0011_WYG_003-1a>¶
欽定四庫全書¶
　象䑓首末巻三　　　　　宋　胡知柔　編¶
　　詩¶
　　　泉南翁定¶
應詔書聞便逺行廬陵不獨詫邦衡寸心祗恐孤天地¶
百口何期累弟兄世態浮雲多變換公朝初日盍清明¶
危言在國為元氣君子從來豈&KR0133;名¶
　　　同邑胡炎¶
<pb:KR2g0011_WYG_003-1b>¶
嚢封朝奏大明宮噓起廬陵古直風言路從來天様濶¶
蠻荒誰使徑旁通朝中競送長沙傅嶺表爭迎小澹翁¶
自愧聖賢無補報臨分憂國意何窮¶
　　　東山楊長孺¶
新來消息使人疑一網如何盡去之元祐祗今為紹聖¶
姫周嫠婦謾深悲¶
世事昏昏酒正酣苦言難藥盗言甘李庭男子真竒絶¶
便是吾鄉小澹庵¶
<pb:KR2g0011_WYG_003-2a>¶
　　　小山杜耒¶
廬陵一小郡百嵗兩胡公論事若少異䖏心應畧同有¶
書莫焚藁無恨豈傷&KR0211;病愧不逺送冩詩霜月中¶
　　　天台謝鄆¶
燕雀羣飛敞漢宮驚聞伏馬忽嘶風洪恩大度祈三宥¶
烏府何顔奏一通勁節敢攀丹陛檻忠言應夢白頭翁¶
象䑓一貶端然直所幸身窮道不窮¶
　　　永嘉戴栩¶
<pb:KR2g0011_WYG_003-2b>¶
古郡荒凉象跡新君行况是去装貧此愁欲别柳邉雨¶
明日初程桂外人從古不多如意事加飡宜惜未歸身¶
春風未必天涯盡木斛花開瘴水深¶
　　　皆山李元實次王盧溪送澹菴貶新州韻以送¶
　　　之¶
知公不怕鬼門關直氣横干清禁閑鵰觜明知林甫毒¶
鯁言要與澹菴班一身渠任黄茅裏千古名標青史間¶
非晚清朝邪正辨紫薇紅藥待君還¶
<pb:KR2g0011_WYG_003-3a>¶
清名傳播到黄支直節寜憂趙氏危虎尾蹈時都不畏¶
象䑓到日大為竒是行廊廟人皆怍所過山川鬼亦知¶
官職本為餳(音/尋)底鴆(音/鄭)傷今正論有誰持¶
　　　再作十絶寄胡伯貟兵侍仲方尚書¶
文昌武庫九霄中翁是新州老澹翁應念象䑓今日客¶
清風端與我翁同¶
公家富貴足掀天都出新州十九年若念象䑓今日客¶
方知澹老子孫賢¶
<pb:KR2g0011_WYG_003-3b>¶
官職廬陵不是無文章更亦擬歐蘇若言直氣横牛斗¶
但見人間說姓胡¶
赤手批鱗事最難况渠班底一㣲官澹翁去後能如此¶
當作三生石上㸔¶
澹翁直氣貫三才八座雲仍漸上台料想而今聞底事¶
中心應亦念渠囬¶
朝行多少氣英英不怕霜朝曲觜鷹一網而今都打盡¶
廬陵人且說廬陵¶
<pb:KR2g0011_WYG_003-4a>¶
紹興秦檜秉洪鈞澹老昌言斬檜秦猶恨日來三四子¶
抗章不說斬姦臣¶
一從藝祖握乾符元氣都憑直氣扶若欲皇家宗社永¶
胡家直氣豈容無¶
東西兩浙及閩川皆見鴛行有直言若我江西獨鉗口¶
澹翁九地也埋寃¶
寄語朝家廊廟人新州竒事又重新肯甘富貴忘他底¶
應為斯人作好春¶
<pb:KR2g0011_WYG_003-4b>¶
　　　自詠歩王盧溪韻¶
新來時事不相關嬴得蠻荒日月閒存取丹心照碧漢¶
任他黄口閙清班非求美譽傳千古不欲浮生愧兩間¶
天亦而今無柰說秀才且荷肯相還¶
瘴地人憂我莫支人雖危我我何危元來憂國不怕死¶
非為捐身要出竒肯怨江山千里逺幸逢天地一時知¶
孔光張禹人無笑禄位輸他善保持¶
　　　再寄¶
<pb:KR2g0011_WYG_003-5a>¶
沉沉漢殿曉烟迷燕雀輸他取次飛爰把丹衷吐骨鯁¶
且甘白飯與魚肥意循天理可無忤豈料人心各有機¶
日薄西山予未死當留此語待公歸¶
　　　同邑李伯圭¶
伏馬緫為芻豆謀孤忠嫠緯不勝憂事當言路官無小¶
理未安時心肯休千古綱常増砥柱一身去就等虚舟¶
惡䲭儘任陵鸞鳯嬴得清名雪外州¶
　　　豫章宋自適¶
<pb:KR2g0011_WYG_003-5b>¶
凛凛廬陵一澹翁飛揚復起振髙風周無二叔聖何别¶
商有三仁道則同孤跡本如雲出岫清名應比日行空¶
翩翩鴈影梅花外雪片飛来酒對中¶
　　　同邑曽夣選¶
象州銷黯又欽州道路何辭作逺逰投北誰憐新逐客¶
落南不减舊編脩江山在䖏猶加護廊廟諸公底着羞¶
天定從來人可勝著書消日海西頭¶
　　　印山羅存甫¶
<pb:KR2g0011_WYG_003-6a>¶
赤心端欲賛皇圖鼓瑟那知却好竽崇論已聞驚仗馬¶
攄忠寧復忌城狐當為天下竒男子肯學人間小丈夫¶
更問澹菴老居士儋州還似象州無¶
　　　安城劉夣才¶
紹興寳慶百年餘古徃今来說二胡論事直湏殫懇切¶
立朝端不忍阿䛕兩賢幸屬吾州有萬事何曽公議無¶
象郡新寧不同詔九重天子正儀圖¶
　　　竹谷羅茂良¶
<pb:KR2g0011_WYG_003-6b>¶
好讀床頭易一編盈虚消長緫天然崢嶸齒頰皆氷雪¶
肯怕炎方有瘴烟¶
頻寄書来洗我愁莫言無鴈到南州長相思外加餐飯¶
記取承君舊話頭¶
　　　池陽丁黼¶
一封書奏觸天威萬里徒行出帝畿始得明時來讜論¶
豈知薄命堕危機身同季弟辭兄去女抱嬰兒伴母歸¶
風雨瀟瀟秋又老鴈應不到嶺南飛¶
<pb:KR2g0011_WYG_003-7a>¶
　　　剛簡公留象自咏榕隂圖¶
古人遺直今人是肯效鄉原事踽凉不把危言陳北闕¶
因何着脚到南荒排奸斥佞風霜手耐冷禁寒鐵石腸¶
贏得榕隂濃宻䖏㤀言黙坐對爐香¶
　　　姪大用¶
　伯父竹林先生因濟邸獄謫象郡其在貶所常坐榕¶
　隂對爐薫賦詠自適大端弟筆以成圖乆矣今上嘉¶
　其忠烈賜諡剛簡豈勝存沒之光亟欲鑱此圖以貽¶
<pb:KR2g0011_WYG_003-7b>¶
　無窮頋力有所未逮且依先生自述韻拜賡一律以¶
　俟云姪大用頓首¶
權臣擅命乆心傷賊主之兄意未凉今日封章期救死¶
明朝削籍自投荒九重偶眩誣賢舌四海皆知疾惡腸¶
事乆劃逢天一笑錫知剛簡易名香¶
　　　姪孫震雷¶
　伯祖剛簡公榕隂圖先君肯堂翁常欲鑱石因循至¶
　今一日震雷從家弟震載觀則名公巨筆聮編盈軸¶
<pb:KR2g0011_WYG_003-8a>¶
　益知我公大節起敬慕扵易世之未歇者如此雖名¶
　光史册而圖不多見不得無餘恨迺追和自述并名筆¶
　勒之石姪孫震雷頓首¶
霅川疑獄獨承當敬逺炎炎即舘凉帝子幾曽謀不道¶
相臣自弗肯包荒李猫初劾猶全命梁犬重評竟㫁腸¶
甘死如飴行素志豈知流入殺青香¶
　　　艮巖羅䦔用王盧溪韻¶
虎豹摩牙闖九關人心節義不踰閑監門鄭俠能無懼¶
<pb:KR2g0011_WYG_003-8b>¶
折檻朱雲若是班頼有名留千古重不容身在衆邪間¶
忠臣義士骨不朽白日青天敕許還¶
百世期令固本支一身寧復許安危前瞻象郡賢方去¶
後有鶴山人效竒地接宜陽山谷笑舟囬湘水屈原知¶
櫝中龜玉而輕毁禄位何妨善保持¶
　　　鳳山曽宏甫¶
湘山冷熖氷四海寒蔽天晴日晝隂朝路偷生盡緘口¶
瘴鄉投死猶甘心里閭節義紹襄簡史冊姓名光古今¶
<pb:KR2g0011_WYG_003-9a>¶
天定勝人公議在褒忠録後上恩深¶
　　　皆山李庭芝¶
緑鬢兩科好丹心一片忠言言關國體蹇蹇匪渠躬誰¶
謂鴛行底能持鯁論公象䑓死得所萬古憶清風¶
玉季當春孟公書以訃聞但期同氣骨不作異鄉墳豈¶
料鱗音後俄傳蝶夣云想教寧越水恨不識朱雲¶
　　　同邑李伯圭¶
危言不畏觸干戈瘴雨蠻烟換玉珂今古廬陵兩胡老¶
<pb:KR2g0011_WYG_003-9b>¶
是非儋耳一東坡拳拳抗志甘三已惻惻招魂聽九歌¶
信得平生稽古力初心不為履朝鞾(即/靴)¶
聖朝寛詔下龍墀盡放纍臣脫串覊痛失長沙賈誼舎¶
空存潮海退之祠孤忠元自輕生死白骨寧知問去歸¶
萬里江山丹旐返悲風一掬淚沾衣¶
　　　南溪楊賔言¶
湛湛長江月髙標太華清孤忠千古重去國一身輕箇¶
事從来有近時多怕行凛然公屹立一死足平生¶
<pb:KR2g0011_WYG_003-10a>¶
　　　貴溪葉夣得¶
澹菴乆死瘴江濵依舊歸来侍禁宸浩歎宗孫長去國¶
從知志士不謀身皇天若假令多筭聖代終無棄(闕/)¶
我時閱報痛生哀灑淚南詹吊象䑓今日方知公有子¶
皇天祐善世生才¶
　　　後坡林經德¶
扶植綱常抗直聲白頭不憚嶺南行書云惟孝友兄弟¶
臣罪當誅王聖明削籍投荒從寳慶陟階録後頼端平¶
<pb:KR2g0011_WYG_003-10b>¶
朝家賜謚今方舉凛凛孤忠死亦生¶
　　　永嘉林起鼇¶
直節槃槃古樹平綱常山重一身輕歴陳髙廟神靈語¶
願法周公日月更飛霧墮鳶遷客憾漏泉踈爵大君明¶
百年富貴端能幾天壤無窮獨令名¶
　　　子誠李䖏敬¶
　至元壬午省委至吉山村出示剛簡公象䑓首末讀¶
　之凛然¶
<pb:KR2g0011_WYG_003-11a>¶
為君細讀象䑓詞前代悠悠事可知逐客逺投魑魅窟¶
奸臣髙照鳳凰池腹誹論起秦刑酷斗粟謡興漢道虧¶
幸有褒封丹詔在忠臣纔免似湘纍¶
濟邸獄成寃莫雪朝臣仗馬氣先降自知白日孤忠貫¶
獨擬洪鍾寸筳撞坡老肯留儋耳郡退之還問樂昌瀧¶
二公以後評人物未信欽州是陋邦¶
巍天壮志切雲冠懇懇封章洞肺肝痛恨帝閽排虎豹¶
終教象郡鎩(音/晒)鵷鸞一棺英骨重泉夜兩字清名六月¶
<pb:KR2g0011_WYG_003-11b>¶
寒讀盡餘編三嘆息忠臣心事古今難¶
　　　方崖蕭太登¶
　大德辛丑秋分司象州重新剛簡祠宇越明年壬寅¶
　春孟詩以識之¶
吊古来磨前日恨入南又記去年時老榕偃蹇渾無恙¶
誰與重新剛簡祠¶
傷心徃事可重論獨坐掀髯水竹村千古廬陵髙絶䖏¶
先生又是澹菴孫¶
<pb:KR2g0011_WYG_003-12a>¶
　¶
　¶
　¶
　¶
　¶
　¶
　¶
　¶
<pb:KR2g0011_WYG_003-12b>¶
　¶
　¶
　¶
　¶
　¶
　¶
　¶
　象䑓首末巻三¶
